TITOLO: ASSITECA ACQUISISCE L'80% DI ASSITA SPA |
LINK: http://www.assicuriamocibene.it/2019/08/19/assiteca-acquisisce-l80-di-assita-spa/
DESCRIZIONE: 19 ago 2019 — ASSITECA S.p.A., il più grande broker assicurativo italiano indipendente quotato al mercato AIM di Borsa Italiana, ha sottoscritto in data 30 ...
TESTO: ASSITECA S.p.A., il più
grande broker assicurativo italiano indipendente quotato al mercato AIM di
Borsa Italiana, ha sottoscritto in data 30 luglio 2019 un contratto per
l’acquisto dell’80% del capitale azionario di ASSITA S.p.A. Programmi Assicurativi
Professionali Integrati.
ASSITA S.p.A. è un’agenzia plurimandataria leader nell’assicurazione
di Responsabilità Civile Professionale e principale intermediario assicurativo
di riferimento per Liberi Professionisti quali Medici, Avvocati, Commercialisti,
Ingegneri e relativi Ordini, Associazioni, Sindacati e Società Scientifiche.
Costituita a Milano nel 1981 da Enrico Bassi, assicuratore
che per primo intuì la necessità di estendere il mercato assicurativo italiano
anche alla R.C. Professionale, ASSITA è ora diretta dalla moglie Daniela
Bernuzzi Bassi che manterrà il 20% dell’azionariato e sarà Presidente del nuovo
Consiglio di Amministrazione della società.
ASSITA, che ha una sede
secondaria a Roma, ha chiuso l’esercizio al 31 dicembre 2018 con ricavi pari a circa
Euro 2,2 milioni e un EBITDA di circa Euro 220 mila.
“L’acquisizione
di ASSITA S.p.A.” dichiara il Presidente di ASSITECA Luciano Lucca “rientra nella strategia di crescita per
linee esterne di ASSITECA volta al rafforzamento delle competenze e
dell’offerta di prodotti e servizi in settori specialistici, quali appunto quello
della R.C. Professionale, ramo assicurativo che negli ultimi anni, anche a
seguito di aggiornamenti normativi che per alcuni ordini hanno previsto
l’obbligo di assicurazione, ha conosciuto un importante sviluppo”.
Il prezzo
dell’operazione è stato convenuto in Euro 2,8 milioni che saranno corrisposti
in due tranche di pari importo, la prima alla firma dell’accordo, la seconda all’approvazione
del bilancio al 31 dicembre 2019 di ASSITA. L’operazione è stata finanziata
attraverso l’utilizzo di mezzi propri.
“Sono
orgogliosa di entrare a far parte del Gruppo ASSITECA” commenta Daniela
Bernuzzi Bassi, Presidente di ASSITA “che
non solo darà continuità ad ASSITA, ma supporterà un’ulteriore evoluzione del
nostro modello di business”.
Nell’operazione, ASSITECA S.p.A. è stata
assistita da KT&Partners.
Questo sito usa Akismet per ridurre lo spam. Scopri come i tuoi dati vengono elaborati.
Proudly powered by WordPress								
 | 
								Tema: Newsup di Themeansar.

