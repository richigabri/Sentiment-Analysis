TITOLO: ASSITECA acquista LENZA BROKER ASSICURAZIONI e ...
LINK: https://www.investireoggi.it/finanza-borsa/news/assiteca-acquista-lenza-broker-assicurazioni-e-consolida-la-sua-presenza-in-campania/
DESCRIZIONE: 29 mag 2020 — ASSITECA S.p.A., il più grande broker assicurativo italiano leader nella gestione integrata dei rischi di impresa, quotato all'AIM di Borsa ...
TESTO: ASSITECA S.p.A., il più grande broker assicurativo italiano leader nella gestione integrata dei rischi di impresa, quotato all’AIM di Borsa Italiana, ha sottoscritto in data odierna un contratto di acquisto del ramo d’azienda riferito al brokeraggio assicurativo di Lenza Broker Assicurazioni S.r.l. La società, costituita a Salerno nel 2000, ha acquisito negli anni una particolare esperienza nella consulenza assicurativa per gli Enti Pubblici e oggi annovera tra i propri clienti diversi Comuni e istituti scolastici. Lenza Broker Assicurazioni ha chiuso l’esercizio al 31 dicembre 2019 con ricavi pari a Euro 446.000. Il prezzo dell’operazione è stato convenuto in Euro 442.000. Grazie all’integrazione con la propria filiale di Salerno e unitamente alla sede di Napoli, ASSITECA rafforza così la sua leadership in Campania. “Questa operazione” dichiara Luciano Lucca, Presidente di ASSITECA “conferma la nostra politica espansiva mirata all’acquisizione di competenze e al consolidamento della presenza capillare sul territorio”.
© Investireoggi.it - Testata giornalistica registrata presso il Tribunale di Roma - Proprietario Investireoggi SRLs - Via Monte Cervialto 82 - 00139 Roma
Società iscritta al registro delle imprese di Roma – C.F./P.IVA 13240231004

