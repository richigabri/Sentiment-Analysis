TITOLO: Assiteca SpA - IT0001012639 - MF AIM Italia - Milano Finanza
LINK: https://aimnews.milanofinanza.it/scheda-azienda/assiteca-IT0001012639
DESCRIZIONE: Assiteca è il più grande broker assicurativo italiano: svolge attività di intermediazione assicurativa, consulenza e analisi tecnica dei rischi aziendali, a ...
TESTO: Assiteca è il più grande broker assicurativo italiano: svolge attività di intermediazione assicurativa, consulenza e analisi tecnica dei rischi aziendali, a livello nazionale e internazionale. Nata nel 1982, oggi è presente in 20 città italiane in corrispondenza dei principali centri produttivi e imprenditoriali, nonchè in Spagna -con uffici a Madrid e Barcellona- e in Svizzera a Lugano; in qualità di membro di Eos Risq, Lockton Global e Gallagher Global Alliance è altresì attiva in altri 100 Paesi in Europa e nel mondo. Le azioni della società sono negoziate su Aim Italia dal 7/2015. Con riferimento al primo semestre dell'esercizio 2018/2019, Assiteca Bsa ha rilevato la totalità delle quote di Assiteca Adriatica e incorporato la stessa con effetto 1/1/2018. L'avvio dell'attività di consulenza per il tramite della controllata Assiteca Consulting s.r.l. (detenuta al 100%), ha incontrato l'apprezzamento da parte della clientela e dei prospect, con un positivo ritorno in termini conclusione di nuovi contratti. Assiteca chiude i primi sei mesi dell'esercizio 2018/2019 con un fatturato consolidato di €Mn 38,4, salito del 2,68% confermando i trend di crescita storici del gruppo, a cui contribuisce l'attività di sviluppo del portafoglio e acquisizione di nuova clientela, nonché l'operatività nella consulenza. Per contro si riducono i costi operativi, grazie all'ottenimento di economie di scala. Il miglioramento del reddito operativo e la contrazione degli oneri straordinari favoriscono una crescita del 14,3% nell'utile semestrale di €Mn 4,8, a cui contribuisce anche la riduzione dell'utile di terzi dovuta all'acquisizione delle quote relative a Assiteca Adriatica e Grupo Muntadas. La posizione finanziaria netta, pari a €Mn 32,1 registra un peggioramento di €Mn 6,9 sul 6/2018, legato alla stagionalità degli incassi e ampiamente recuperato nei primi mesi del 2019. Si segnala peraltro che nel 12/2018 sono stati pagati agli azionisti dividendi per €Mn 2,3. Con riferimento al secondo semestre, nel 1/2019 Assiteca SA ha elevato al 100% la propria partecipazione nella spagnola Grupo Muntadas SA (con sede a Barcellona); è stata immediatamente avviata la procedura per la fusione tra le due società, che verrà presumibilmente perfezionata entro la chiusura dell'esercizio, con effetto 1/1/2019. L'operazione Assidea S.r.l., avviata nel precedente esercizio, è stata perfezionata a fine 3/2019 con la formula dell'affitto d'azienda e con un'opzione di acquisto attivabile nei prossimi anni. Per effetto di questa acquisizione, del valore di circa €Mn 1,5 di provvigioni, Assiteca aumenta la propria copertura territoriale, con due nuove filiali a Bari e Campobasso e rinforza la propria presenza sulle sedi di Genova e Pescara. In data 31/7/2019 Assiteca ha acquistato per €Mn 2,8 l'80% di Assita, agenzia plurimandataria leader nell'assicurazione di responsabilità civile professionale e principale intermediario assicurativo di riferimento per liberi professionisti quali medici, avvocati, commercialisti, ingegneri e relativi ordini, associazioni, sindacati e società scientifiche. L'operazione, finanziata attraverso l'utilizzo di mezzi propri, verrà regolata in due tranche di pari importo: la prima versata alla firma del contratto e la seconda da regolare all'approvazione del bilancio 2019 di Assita. In data 7/8/2019 Assiteca ha annunciato un accordo con Tikehau Capital, che prevede un aumento di capitale riservato l'ingresso di Tikehau nell'azionariato di Assiteca pari a €Mn 25, corrispondente a una quota di minoranza del 23,43% a un prezzo di sottoscrizione pari a 2,50 euro per azione. Il closing dell'operazione sarà finalizzato entro l'11/2019. Tikehau è un gruppo di alternative asset management e di investimento indipendente quotato all'Euronext di Parigi con €Md 23,4 di liquidità in gestione ed un patrimonio netto di €Md 3 al 6/2019. Tikehau investirà in Assiteca attraverso il fondo di private equity pan europeo del gruppo, Tikehau Growth Equity II.
Assiteca rappresenta la più grande realtà italiana nel mercato del brokeraggio assicurativo. Le azioni della società sono negoziate sull'Aim Italia dal 27/07/2015.

